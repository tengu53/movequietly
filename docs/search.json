[
  {
    "objectID": "posts/zahrada-v-listopadu/index.html",
    "href": "posts/zahrada-v-listopadu/index.html",
    "title": "První sníh - podobně jako loni",
    "section": "",
    "text": "Napadl první sníh. No a mě jako každý rok udivilo, jak mírumilovně, klidně a příjemně to působí.\n\n\n\nZahrada v listopadu\n\n\nPrvní sněžení mám moc rád, hodně mě uklidňuje, vždycky mám chuť jen dlouhé minuty stát a koukat se oknem ven. A taky to dělám. Zima pro mě začne být obtížnou tak někdy po Silvestru.\nSníh taky milosrdně zakryje různé nedodělky a další detaily, jejichž úprava na mě ještě čeká. A že je jich na zahradě spousta.\nLoni nám zahrada poprvé zapadla sněhem taky tak nějak k tomuhle datu. Pamatuju si to, protože D. má za chvilku narozeniny. Teplota je ale lehce nad nulou, těžký mokrý sníh asi dlouho nevydrží. Ani to teda nečekám a navíc potřebuju ještě zasázet česnek."
  },
  {
    "objectID": "posts/ukaz-plovak/index.html",
    "href": "posts/ukaz-plovak/index.html",
    "title": "Ukaž mi svůj plovák",
    "section": "",
    "text": "V jednom ze svých deníkových zápisů jsem použil pitomé klišé. Napsal jsem o dvou knížkách, které mě teď “drží nad vodou”. A právě za to “drží nad vodou”, bych si dal varovný lepanec. A možná rovnou dva, jeden za to hloupé klišé a druhý za to, že přece zrovna moc držet nad vodou nepotřebuju. Že prostě přece zvládám plavat sám.\nAle tak nějak to ze mě vypadlo v tom zápisu vypadlo, takže na tom asi něco bude. Tady bych asi připomenul, že mám už dlouhá léta svůj osobní a notně neveřejný deník - používám na to denní poznámky v Obsidianu. Je to prostě nedílná součást mé “digitální zahrady” a dost důležitá složka mé sádhany. Dělejte to taky tak. Ale to jsem, more, trochu odbočil…\n…Takže bych se asi tomu něčemu, co mě “drží nad vodou” prostě přihlásil. Každý zkrátka potřebujem nějaký ten “nadnášeč”. Plovák. A to je to slovo. Plovák. Každý máme nějaký svůj plovák, který nás nadnáší, abychom se neutopili v našich osobních trablech a problémech. A že jich díky vlivům současné dost idiotské společnosti všichni máme…\nU mě je tím plovákem pohybová praxe. Nejen jóga, ale i Qi-gong a teď capoeira. Ostatně dobrým plovákem je jakákoli psychofyzická praxe, do níž sice zpočátku musíte investovat dost energie, ale tato praxe se pak tak nějak začne starat o vás. Prostě jinak řečeno, to, že si zpočátku připadáte při praxi jak blbec, protože se vůbec nechytáte, je pak vykoupeno tím, že vám ta praxe začne sama něco vracet.\nA řeknu ti, more, ještě jedno tajemství: Jako blbec si budeš připadat furt, ale už ti to nebude vadit. Trochu podobné je vznešenější označení “mysl začátečníka” (i když tady je to myšleno tak,že máš být pořád happy, zvídavý a nepředpojatý, jako bys stále věděl houno). Každopádně je dobré si tento stav podržet, protože pro všechno, co tak nějak děláš, platí, “sky is the limit”. Možnosti poznání jsou nekonečné a z toho důvodu seš vlastně pořád na začátku. Ale máš ten plovák a vo to tady jde.\nJo a ty knihy byly:\n\nGábor Maté - Mýtus normálnosti\nFrank Forencich - Beautiful Practice\n\nVřele doporučuju a třeba i o nich něco napíšu"
  },
  {
    "objectID": "posts/co-se-v-breznu-povedlo/index.html",
    "href": "posts/co-se-v-breznu-povedlo/index.html",
    "title": "Co se v turbulentním březnu povedlo",
    "section": "",
    "text": "Když soustředím pozornost jen na dění okolo našeho domu, zahrady a sebe samého, pokračoval březen v podobném duchu, jako konec února - víc optimisticky.\nJasný, máme tu teď různé geopolitické události, ale pokud člověk nechce, zase tak moc to sem nedoléhá. Ale samozřejmě jsem začal víc řešit otázku naší resilience, vůči válečným událostem, kdo to neřeší…, a můžu říct, že není moc dobrá. Takže jsme doma zřídili malou “válečnou” zásobu jídla a hygienických prostředků, máme také malé rádio na baterky atd. Co nám zatím chybí je nějaký prostředek na uchování vody - kanystry.\nNáš dům není napojen na plynovou distribuční síť, což se nyní ukázalo jako výhoda. Místo zemního plynu máme LPG, které se ale dá koupit do zásoby. Jak říkám, z hlediska resilience na tom nejsme nic moc, ale asi pořád lépe, než někde ve městě v paneláku.\nCelkově současnou turbulentní dobu pociťujeme především v růstu cen téměř všeho, hlavně stavebního materiálu. V podstatě máme štěstí, že jsme stihli dům jakžtakž dokončit ještě před Covidem. Mám dojem, že teď už bychom to nezvládli. No nezvládli - asi bychom to zvládli, ale jen v hodně skromnější podobě.\nOsobně si myslím, že celkový růst cen všeho se projeví také na životním stylu lidí. A víte co? Já si myslím, že někdy i dobře. Už teď lidi míň jezdí autem. Víc se asi taky začne vyplácet určité samozásobitelství. A to se na lontě realizuje lépe, než někde ve městě (i když tam to jde taky).\nJeště teda dodávám, že tím samozásobitelstvím myslím hlavně produkci potravin s větší přidanou hodnotou ze základních surovin. Nebudu ani nemůžu pěstovat pšenici nebo chovat krávu. Každopádně si lidi asi víc začnou vážit potravin. A kdo bude mít depku z toho, že nemá na provoz velkýho auta a nejnovější ajfoun, dobře mu tak. Prostě postmaterialismus no…"
  },
  {
    "objectID": "posts/co-se-v-breznu-povedlo/index.html#a-jak-se-to-projevuje-u-nás",
    "href": "posts/co-se-v-breznu-povedlo/index.html#a-jak-se-to-projevuje-u-nás",
    "title": "Co se v turbulentním březnu povedlo",
    "section": "A jak se to projevuje u nás?",
    "text": "A jak se to projevuje u nás?\n\nVíc jezdím na kole - benzín je drahý. Jedna cesta na kole do města mi ušetří cca 50 Kč, navíc si zasportuju. Když se mi moc nechce šlapat, máme elektrokolo.\nSamozásobitelství - chceme víc produkovat potraviny. Chleba si peču sám, umíme dělat kefír, který nám nahrazuje kupované jogurty. V plánu mám nakládat okurky a zelí. Ještě by to chtělo nějak vymyslet vhodnou technologii sušení skladování masa - sušení? Ale stejně chci časem přejít víceméně na bezmasou stravu (maso maximálně jednou týdně). Vejminek se promění ve sklad potravin - brambory nám dlouho vydržely, jablka také. Pokud by se povedlo udělat pár desítek litrů cideru, v podstatě bych celý podzim skoro nemusel pít pivo.\nNa domě pracujeme svépomocí - už to prostě jinak nejde. Omítky v dětském pokoji jsou téměř hotové, teď začínáme řešit podlahu.\nMéně chodím do restaurací - tohle u mě už dost zastavil covid. Nedávno jsem byl s kolegy v několika cool brněnských hospodách a opět mě to utvrdilo v tom, že není zase tak o co stát - nic moc jídlo, ale drahé, nic moc pivo, ale drahé. Ale s D. občas zajdeme do kavárny nebo do sauny. Do kavárny občas bereme i děti.\n\n\n\n\nUž tradičně jsme na první jarní den otevřeli naloženého kapra z vánoc. Je výborný. V podstatě další dobrý způsob konzervace masa…"
  },
  {
    "objectID": "posts/co-se-v-breznu-povedlo/index.html#zahrada",
    "href": "posts/co-se-v-breznu-povedlo/index.html#zahrada",
    "title": "Co se v turbulentním březnu povedlo",
    "section": "Zahrada:",
    "text": "Zahrada:\n\nČesnek spokojeně roste\nZasel jsem hrách, lahůdkovou cibuli, ředkvičky a petržel.\nBudu ještě pokračovat se sadbou další cibule, mrkve a petržele\nAž bude tepleji, tak ještě dýně, fazole a rajčata.\nPo hrachu ředkvičky a ředkve.\nRozkvetly meruňky, dokonce na nich létaly včely, tak snad přežijí výkyvy počasí…\nPokusně zasadím také brambory."
  },
  {
    "objectID": "posts/rape-a-tlusty-ptak/index.html",
    "href": "posts/rape-a-tlusty-ptak/index.html",
    "title": "Rapé a tlustý pták - poznatky z ceremonie",
    "section": "",
    "text": "Jaký byl rapé ceremoniál. No nic jednoznačného. Tento post jsem napsal bezprostředně po zkušenostech s ceremoniálem s rapé. Ze zpětného pohledu to bylo daleko složitější a v dojmu z akce docela převládly negativní pocity, takže jsem to pak nepublikoval. Prostě jsem podcenil tu část, která se označuje jako set. No ale jako ilustraci toho, co můžete od této nyní docela módní záležitostí čekat, to teď s časovým odstupem zpřístupňuju čtenářstvu. Už ve mě nejspíš převládla určitá smířlivost s tím, co se mi pod vlivem této drogy dělo. Každopádně… byl jsem z toho všeho víc rozhozenej, než je z textu patrné. Tak bacha…_\nNajednou se přede mnou objevil ten tlustý černý pták. No vlastně ani nevím, jestli je to pták. Prostě takový tlustý tvor s ptačí hlavou. Už jsme se kdysi dávno potkali a tehdy mi řekl, že mi dá válečné jméno, ale že si ho musím vybojovat. Mečem – katanou, vybojoval jsem, mám ho. Od té doby jsme se neviděli…\nNo ale teď byl tady. „Ty seš duše?“ zeptal jsem se ho. V instrukcích totiž bylo, že se nám má objevit duše, které pak můžeme na něco zeptat. „Ne, já jsem průvodce,“ odpověděl. „Kde je teda ta duše?“ „Hledej v sobě, důležitý je zvuk a puls. I hodně pomalý,“ řekl pták a kamsi zmizel. Něco jako duše se pak objevilo a mohl jsem zahájit dialog…\nNo tak to byla asi nejzajímavější část z šamanského rituálu s rapé a řízenou meditací a vizualizací světla. Jako obvykle jsem se k němu dostal trochu náhodou a byla to obohacující zkušenost. Ale, že bych si ji chtěl někdy zopakovat? No nevím, nevím."
  },
  {
    "objectID": "posts/rape-a-tlusty-ptak/index.html#co-je-to-rapé",
    "href": "posts/rape-a-tlusty-ptak/index.html#co-je-to-rapé",
    "title": "Rapé a tlustý pták - poznatky z ceremonie",
    "section": "Co je to rapé?",
    "text": "Co je to rapé?\nRapé je jsou jemně mleté jihoamerické bylinky, které se šňupají. Hlavní složkou rapé je tabák (takže starý známý nikotin, kamaráde!), ale jsou zde i další byliny. Přesné složení rapé je většinou neznámé a jde spíš o to vědět, jak ta která směs působí. Naše rapé prý bylo přímo od nějakých indiánských kmenů z Peru či Ekvádoru. Měli jsme dvě kola, jedno slabší a druhé silnější.\n\n\n\nkouřík\n\n\nRapé je spíš takový jemný entheogen, žádné psychedelikum. Mělo by navozovat euforii, ale také uzemňovat, pomáhat zastavit neodbytný tok myšlenek a umožnit soustředit se na sebe a svoje vnitřní prožitky. Pokud to někoho zajímá, tak rapé je legální, nejde o zakázanou drogu. Jeho užití by mělo být jakž-takž bezpečné, i když v tomto jeden nikdy neví…\nJak už bylo řečeno, rapé se šňupe. Používají se k tomu trubičky z bambusu nebo z dutých kostí. Většinou je užíváte tak, že vám jej do nosu foukne někdo další – obvykle průvodce/šaman, ale jsou k dispozici i zahnutá „šňupátka“ pro aplikaci svépomocí."
  },
  {
    "objectID": "posts/rape-a-tlusty-ptak/index.html#ostře-přítomný-okamžik",
    "href": "posts/rape-a-tlusty-ptak/index.html#ostře-přítomný-okamžik",
    "title": "Rapé a tlustý pták - poznatky z ceremonie",
    "section": "Ostře přítomný okamžik",
    "text": "Ostře přítomný okamžik\nTakže jsme s D. přišli na místo – klasický dobrý setting pro tyhle experimenty (tlumené světlo, svíčky, hang drum, šamanský buben, tibetská mísa, činelky, čaj, teplý mošt atd.). A po úvodní instruktáži jsme šli na to. Průvodce obešel kruh a každému do obou nosních dírek fouknul dávku rapé. Teda na začátek je to síla. Je to ostrý kopanec do dutin. Slzy, mravenčení v zádech, pocit tepla, pocit možnosti extrémní koncentrace na cokoli, ostře přítomný okamžik. Musíte to dobře prodýchat, fyzické a psychické projevy vám přitom splývají v jedno. Pokud to neprodýcháte, nejspíš se pozvracíte (je to prý běžné a není to chyba). Nejintenzivnější prožitek trvá tak 10 minut a pak odeznívá v lepší schopnosti vnímat a koncentrovat se.\nNo pak jsme i lehli na zem a během řízené meditace se mi odehrál ten rozhovor z úvodu. Pak šamanský zpěv a další kolo už bez mediace, jen s hudbou."
  },
  {
    "objectID": "posts/rape-a-tlusty-ptak/index.html#další-osobní-poznatky-z-ceremoniálu-s-rapé",
    "href": "posts/rape-a-tlusty-ptak/index.html#další-osobní-poznatky-z-ceremoniálu-s-rapé",
    "title": "Rapé a tlustý pták - poznatky z ceremonie",
    "section": "Další osobní poznatky z ceremoniálu s rapé",
    "text": "Další osobní poznatky z ceremoniálu s rapé\nNejsem kuřák, takže nemám moc „etnobotanických“ zkušeností s nikotinem. Celkově se ale daný stav podobá stavu po vykouření silného kvalitního doutníku. Je tam ale něco navíc – nejde o čistý tabák. Rapé má mimo jiné uzemňovat. Uzemnění je základní věc, o kterou se podobnými technikami snažím. Jsem totiž váta a rozhodně nepotřebuju létat. No ale takto na mě rapé nefungovalo vůbec. Čekal jsem uzemnění, které nepřišlo. Naopak mě rapé posunulo víc do hlavy. A to nepotřebuju, v hlavě jsem pořád a častěji než bych měl. Osobně tak vátám rapé nemůžu doporučit.\nNejde o psychedelikum. Jde jen o jemný entheogen. Zatímco na třeba tantrické masáži jsem dotek těchto stavů nepopsatelné transcendence a sjednocení, které mě nesmírně vnitřně obohacují, pocítil, tady ne. Ani v náznaku. Ale neočekával jsem to, takže žádné zklamání.\nDruhé kolo prý silnějšího rapé na mě už tolik nefungovalo. Začátek byl hodně podobný, ale potom už jsem si ten stav tolik neužíval. Snažil jsem konsolidovat jogínským plným dechem, ale ani zpívání už jsem si tolik neprožil."
  },
  {
    "objectID": "posts/rape-a-tlusty-ptak/index.html#šel-bych-do-toho-znovu",
    "href": "posts/rape-a-tlusty-ptak/index.html#šel-bych-do-toho-znovu",
    "title": "Rapé a tlustý pták - poznatky z ceremonie",
    "section": "Šel bych do toho znovu?",
    "text": "Šel bych do toho znovu?\nNevím, možná, někdy za delší čas. Pokud si sečtu fyzické nepohodlí (nepříjemné pálení, bolest hlavy – Důležitá poznámka: Po rapé máte ráno lehkou kocovinu) a přínos, tak vážně nevím. Leccos důležitého jsem se dozvěděl, ale efekt na nevědomé úrovni nebyl – myslím – velký. Prožitek to byl spíš intelektuální, než intuitivní. V tomto směru u mě zatím z technik, které nevyžadují požití nějaké substance, vede jóga nidra.\nRáno jsem cítil lehkou úzkost a jemnou bolest hlavy. „Máš si čistit tělo a mysl, a uzemňovat se. Ne se něčím dalším zasírat. Cvič pořádně jogu a pracuj na zahradě,“ okomentovala to ráno D, které bylo špatně víc a rapé už nechce ani vidět.\nOsobně rapé ještě někdy zkusím, ale tolik nepodcením mindset. Ne že rapé uzemní MĚ, ale já se musím více uzemnit před seancí. Každopádně průvodce říkal, že prožitky s rapé se vyvíjí s počtem opakování. Ale chci to svému tělu ještě udělat? Stojí mi to za to? Otázky, samé otázky…"
  },
  {
    "objectID": "posts/podzim-a-my/index.html",
    "href": "posts/podzim-a-my/index.html",
    "title": "Podzim a my",
    "section": "",
    "text": "Letošní podzim je zatím od toho letošního velice rozdílný. Zatímco loni už jsme touto dobou topili v krbu, letos spíš větráme, aby nám nebylo příliš horko."
  },
  {
    "objectID": "posts/podzim-a-my/index.html#zahrada---moc-jsme-se-letos-nepředvedli-ale-nevadí",
    "href": "posts/podzim-a-my/index.html#zahrada---moc-jsme-se-letos-nepředvedli-ale-nevadí",
    "title": "Podzim a my",
    "section": "Zahrada - moc jsme se letos nepředvedli, ale nevadí",
    "text": "Zahrada - moc jsme se letos nepředvedli, ale nevadí\nV zahradě se nám příliš nedařilo, vzhledem ke chladnému období v létě nedozrály rajčata ani dýně.Ty to ale snad ještě doženou, pokud bude teplé počasí ještě trochu trvat. Česnek je takový nedomrlý a cibule také. Asi budu muset letos věnovat větší úsilí přípravě půdy. V plánu je také užitkovou část zahrady rozšířit - bude místo i na brambory a další experimenty. Pokud to stihneme, chceme taky vybudovat pár vyvýšených záhonů, ke kterým časem vznikne kapková závlaha. Klima si o to říká a klimatickým změnám se bude muset našinec holt přizpůsobit. A k tomu závlahový systém jednoznačně patří.\nAni ovocné stromy se letos moc nepředvedly. Měli jsme pár švestek - už jsou nasušené - a to je asi všechno. Ale celkově mi zahrada dělá radost, už tady vznikají útulná místa a přirozeně rostou i jednotlivé oblasti podle určení - rekreační část, užitková část, meditační část (místo,odkud je vidět do krajiny a na západy slunce) a kompostovací část, v níž je zatím neforemná hromada rostlinného odpadu. Právě tady vznikne kompostovací kadibudka, několik kompostérů a časem třeba i nějaký bioreaktor.\nRajčata nám navíc v létě potlouklo krupobití - kroupy velké až 3 cm letěly ve vichřici téměř vodorovně. Jiné rostliny a stromy to přežily, ale odnesla to fasáda na části domu, která ale byla udělaná blbě. Takže mě čeká ještě práce se stavebním lepidlem. Ale tu si nechám až bude přece jen trochu chladněji."
  },
  {
    "objectID": "posts/podzim-a-my/index.html#winter-is-comming",
    "href": "posts/podzim-a-my/index.html#winter-is-comming",
    "title": "Podzim a my",
    "section": "Winter is comming",
    "text": "Winter is comming\nKaždopádně dřevo je už dlouho pod střechou, ve skladu máme si železnou zásobu dřevních briket (jsou drahé, nechávám je, pokud by opravdu hodně mrzlo). Ve skladu je i metrák brambor, bedna cibule a bedna česneku. Takže zima bude hodně bramborová. Začínám uvažovat taky o pultovém mrazáku, protože se nám tu rýsují různé zdroje masa. A výhledově to bude chtít také mlýnek na mouku - ideálně nějaký ruční, ale takový, ke kterému by se dal posléze dobastlit nějaký druh motorového pohonu. A kupovat obilí (pšenice, žito) z dobrého zdroje po pytlech. Přece jen semínko je taková přirozená “konzerva” mouky."
  },
  {
    "objectID": "posts/podzim-a-my/index.html#hefaiston",
    "href": "posts/podzim-a-my/index.html#hefaiston",
    "title": "Podzim a my",
    "section": "Hefaiston",
    "text": "Hefaiston\nJeště v srpnu se nám podařilo navštívit akci Hefaiston. Jde o setkání kovářů z celého světa na hradě Helfštýn (fotka v úvodu). Akce samotná byla výborná. Už jen ten zvuk kovadlin a bucharů doprovázený kouřem z uhlí měl něco do sebe. Jenom mě překvapilo, že ne úplně nízké vstupné nešlo platit kartou. A také množství stánků s různým shitem v podhradí. Samozřejmě, prodávaly se tu třeba pěkné šperky nebo potřeby pro kováře, ale celkově spíš nic, než moc.\nObecně mě tato ekonomizace a komodifikace kulturních akcí trochu štve. Jasně, stánky k nim asi patří, ale mám dojem, že se to často přehání. Navíc dost takových prodejců cílí hlavně na děti a to mně vadí dvojnásob. Ale jinak pohoda, na Hefaiston se podíváme i příště."
  },
  {
    "objectID": "posts/dejte-detem-nuz/index.html",
    "href": "posts/dejte-detem-nuz/index.html",
    "title": "Dejte dětem do ruky nůž",
    "section": "",
    "text": "Obě naše děti dostaly v pěti letech svůj první nůž. A začínají se s ním učit zacházet.\nJako obvykle začnu trochu zeširoka. Na táboře (no tedy ehm v té chatě, kde jsme “na táboře” v létě byli), jsem zjistil jednu věc. Děti a to včetně těch mých, neumí házet. Tedy jinak řečeno, neumí vzít nějaký předmět a ten přiměřeně razantně a s nějakou +- přesností “mrdnout” na cíl.\nV rámci nějakého úkolu si děti měly vzít míček a s jeho pomocí trefit plechovku. Nešlo jim to víc než obvykle. Neházely na nějak dlouhou vzdálenost, jejich hody přesto neměly intenzitu a byly úplně mimo. Ani stopa po nějaké eleganci či náznaku přesnosti… Nejsem nějaký velký fanatik na drezůru dětí, ostatně sám jsem taky nebyl super šikovné sportovní dítě, ale přesto mě překvapilo, jak děti házet neumí. Takže jsme pak házení na cíl trénovali a tu a tam trénujeme.\n\n\n\nDětské nože\n\n\nAle řekl bych, že to širší trend. Děti jsou nyní neustále hlídané. Tráví život v umělém prostředí, kde něco vzít a mrsknout s tím na cíl je dost nežádoucí. V naší školce prý dokonce děti na žádost rodičů nesmí ani chodit ven, když prší. Přece neprochladnou, že jo… No a stejné je to s noži - že by jim ve školce nebo ve škole občas dali do ruky kudlu, to ani náhodou. Přitom naučit se smysluplně zacházet s nožem, považuju za jednu z klíčových kompetencí. Stačí se jen podívat, jak i někteří dospělí drží nůž a jak třeba krájí chleba…\nTakže obě děti dostaly k pátým narozeninám dětské nože. Rousnice dětský Opinel a Kapustňák dětský “švýcarák”. A oba je tak nějak přijaly za své, i když Kapustňák ten svůj trochu víc. Přece jen je klučík a mám dojem, že bude hodně po mně - asociální introvert ISTP :-). Každopádně je dobré děti při práci s nožem pozorovat – konečně totiž musí něčemu věnovat plnou pozornost, uvědomují si jisté riziko říznutí.\n\n\n\nNože pro děti\n\n\nOba dětské nože mají kulatou špičku, která navíc není ostrá, což považuju za dobré bezpečnostní opatření. Jejich ostří je už ale běžně ostré, a proto se s těmito noži dobře učí základní skill - krájení čehokoli. A jaké jsou v této oblasti moje poznatky?\n\nPět let je ideální věk. Dát pětileťákovi do ruky kudlu? Klidně. Takto staré děti už mají k noži respekt a jsou ochotné se s ním učit zacházet.\nChce to dohled. Ze začátku se může zdát učení děcka s nožem trochu jako adrenalinová zábava. Ale frekvence upozorňování “bacha na prsty” a “pozor na ten palec” se s časem sníží. Dítě se to naučí a dospělý se trochu otrká.\nNejde jen o krájení. Důležitá jsou i další pravidla, která by se dala shrnout jako “neběhej tady s tou otevřenou kudlou”. Naučit děti kudlu zavírat, odložit na stůl, když neřežu, a nemávat s ní před obličejem okolním kolemjdoucím.\nDobrá je šňůrka. Hlavně na cestách je dobrý mít kudlu na krku - v tom je ten dětskej švýcarák výbornej. Kudla se šňurkou se taky míň ztrácí. Ale líbí se mi, že ten nůž je asi první z věcí, které si Kapusťnák víc hlídá… Gut."
  },
  {
    "objectID": "posts/hostyn-v-mlze/index.html",
    "href": "posts/hostyn-v-mlze/index.html",
    "title": "Krajinu zahalila mlha, vidět jsou jen vrcholky hor",
    "section": "",
    "text": "Co se týká počasí, připomínaly u nás poslední dny spíš takový mlžný Mordor. Přesto ale mlha umí překvapit.\n\n\n\nHostýn v mlze\n\n\nMlha, šero a vlhko, prostě nic moc. O to větší překvapení pak bylo, když jsme na vycházce vystoupali jen o pár desítek metrů výš na hřeben Větřáku. Sluníčko, modrá obloha a výhled na zamlžené údolí a nad mlhou vyčnívající vrcholky Hostýna… Stačilo vyjít pár metrů nahoru a počasí se radikálně změnilo. A když potom vykoukl i vzdálený Hostýn, byl to až euforizující pohled. Krajina mě tady stále dokáže udivit. A to je určitě dobře.\nMožná jsme měli jít ještě výš a ten pohled si víc vychutnat. Do západu slunce zbývalo ještě asi čtvrt hodiny. Ale i tak to byl moc krásný okamžik."
  },
  {
    "objectID": "posts/poznatky-z-ido-portal-method/index.html",
    "href": "posts/poznatky-z-ido-portal-method/index.html",
    "title": "Poznatky z lekce Ido Portal Method",
    "section": "",
    "text": "Konečně se mi povedlo dostat se na lekci pohybu Ido Portal Method a byla výborná. Hodně nových podnětů pro mou praxi i sádhanu.\nMovement culture tu více tu méně obdivuju už poměrně dlouho. Pokud nevíte, co to je, googlujte hlavně jejího zakladatele Ido Portala. Ido Portal je Izraelec, který před lety začínal s capoeirou, ale poté vyvinul vlastní systém pohybu. Je to docela hustej týpek, který okolo sebe (možná schválně, možná ne) šíří takovou trochu tajemnou auru. Zabývá se pohybem a umí se hýbat naprosto skvěle. Když říkám “zabývá se pohybem”, tak jako že opravdu. Cestuje po světě a vstřebáývá různé systémy (nebo to aspoň dřív dělal) cvičí v podstatě nepřetržitě a hlavně o pohybu také přemýšlí.\nJeho koncepce zahrnuje spoustu věcí - silové cviky s vlastní vahou, lokomoce, prvky z jógy (hodně integruje Shadow Yogu Sandora Remete), moderního tance a bůhví čeho ještě. Výsledkem je systém pohybových technik, který vede k jakémusi univerzálnímu rozvoji pohybových schopností. No a na jednu otevřenou lekci Ido Portal Method ve Zlíně se mi podařilo zajet. A výsledek? Spousta inspirace a podnětů k pohybu i přemýšlení.\nPři přihlašování na otevřenou lekci jsem udělal jednu chybu - lekce byly v jeden den dvě s různými učiteli. Myslel, že jsou stejné, ale nebyly a kdybych to byl věděl, navštívil bych obě. Takto jsem byl jen na jedné - odpolední. Poučení pro příště. Lekce měla nějaké dvě a půl nebo tři hodiny - uteklo to jako voda, klidně bych cvičil ještě dál."
  },
  {
    "objectID": "posts/poznatky-z-ido-portal-method/index.html#hra-euforie-bolavé-kosti",
    "href": "posts/poznatky-z-ido-portal-method/index.html#hra-euforie-bolavé-kosti",
    "title": "Poznatky z lekce Ido Portal Method",
    "section": "Hra, euforie, bolavé kosti",
    "text": "Hra, euforie, bolavé kosti\nZačínalo se dvěma pohybovými hrami ve dvojici. Zvláště druhá z nich mi připomněla tréningy Aikida, měli jsme jakoukoli částí těla naznačit “útok” a partner se měl tomu pohybu vyhnout a na “útočící” část těla udělat protiútok. Je to taková zápasnická hra, ale v podstatě bez kontaktu, trochu mi to připomínalo třeba přetlačováni rukama v Taj-chi. No a to Aikido - prostě jsem ze začátku musel přemáhat reflex chytnout na útočící ruku a udělat nějakou páku. I po těch letech to funguje :-). Každopádně jsem se pár lidma při této hře dostal do pěkného pohybového flow.\nNo a pak jsme zkoušeli různé pohyby na zemi. Pohyby s názvy “Down the sink” nebo “S-wheel”, vše jsem si dával do poznámek, že to později vygoogluju, ale marně. Jde asi o interní názvy Ido Portal Method a na netu k nim informace nejsou. Možná to také byly jen ad-hoc vymyšlené názvy. Celá IPM je totiž zaměřena hodně na praxi a od informací na netu si IMHO drží trochu odstup.\nA jak to na mě celé působilo? O drsném cvičení na Movement Campech se vedou legendy, tady to bylo poměrně krotké. Víc než svaly se mi namáhal mozek, i když jsem pak cítil celé tělo. Libilo se mi, že lekce byla hodně hravá, obtížné části prokládalo házení s tenisáky. V podstatě se dá říct, že jsem se hlavně u těžších částí pohybu na zemi moc “nechytal”, ale to v podstatě nikdo. Každopádně jsem měl ze cvičení hodně dobrou, až skoro povznesenou a euforickou náladu - mohl za to ale samozřejmě také příjemný instruktor. Na závěr mě úplně překvapilo, že už cvičíme dvě a půl hodiny a už končíme. Klidně bych pokračoval dál.\n\nA poznatky:\n\nHodně dávají důraz na komunitu - cvičení s lidma. Ideálem je jedna komunita, se kterou cvičíte dlouhodobě a vzájemně si pomáháte ke zlepšení. Tedy opět něco, co pamatuju s tréningů Aikida. Jsou to znalosti, které se musí vstřebávat osobně. “To, co tady učíme, se nedá naučit z videí na Youtube”, říkal na lekci hlavní učitel Petr Růžička.\nZároveň ale zaznělo: “Sledujte, jak se někdo šikovný hýbe, odkoukejte to a zkuste to napodobovat.” Zkoumejte pohyb - to je asi jedna z hlavních věcí, kterou jsem si odnesl. Vlastní výzkum a vlastní pohybová “tvorba”.\nUčitel pohybu praxi nevysvětluje, ale “jen” žáka vede k tomu, aby všechno našel sám. Je to pomalejší, ale daleko hodnotnější poznání. Takže jsme hodně experimentovali sami. Opět je to něco podobného, jako u tréningů bojových umění.\nHry s tenisovými míčky, prosté házení, ale také práce s rytmem a flow. Super.\nBolely mě ruce a sedací kosti. Hodně pohybů začínalo v sedě na zemi a moje prdel je nějaká zpohodlnělá.\nZaznělo také: “Není to tanec, není to boj, není to sport. Je to pohyb.”\nZároveň je ale určitá elegance v pohybech žádoucí. A může to být tanec, může to být boj a třeba i sport.\nPůjdu zas."
  },
  {
    "objectID": "posts/prutokova-ocista/index.html",
    "href": "posts/prutokova-ocista/index.html",
    "title": "Průtoková očista a její následky",
    "section": "",
    "text": "Nový rok si vyžádal lehkou úpravu životního stylu. Zjistil jsem, že jsem prostě daleko víc unavený a nervózní a tak nějak bez energie. Kde jsou ty časy, kdy jsem běhal půlmaratony… Takže jsem si říkal, že by to chtělo nějaký „detox“. A tak když se naskytla možnost strávit doma den o samotě (což je poměrně vzácné), rozhodl jsem opět po letech pro šankaprakšalánu.\nJe to prastará a poměrně ultimátní jogínská technika, která spočívá v pití slané vody a cvičení, přičemž slaná voda vámi projde a pročistí vám střeva. Podrobnosti o šankaprakšaláně nebudu moc rozepisovat, kdo chce, patřičné info najde třeba v knihách od Lysbetha. Každopádně jsem byl zvědavý, zda se mi technika dobře povede. Přece jen jsem ji dlouho nepraktikoval. No povedla se.\n\n\n\nKohoutek\n\n\nDen jsem zahájil asi půlhodinovým cvičením ásán a relaxací. Po šankaprakšaláně by alespoň den neměla následovat fyzická námaha, tak jsem si všechno odcvičil před ní. A pak už to jelo – sklenice slané vody, cvičení a tohle všechno šestkrát opakovat. Pak do toho přidat toaletu a dát ještě pár dalších sklenic… Poté dva talíře uvařené bílé rýže s máslem a večer trochu luštěnin opět s rýží. Ale výsledek super. Podobně jako dřív se efekt dostavil až druhý den, kdy se cítím jako znovuzrozený. Mám větší trpělivost s dětmi, jsem méně unavený a mám mnohem menší tendenci pít kávu a pivo. A přikládám pár rad pro lepší šankaprakšalánu:\n\nZásadní je klid – je dobré si na to vyhradit celý den. Po očistě budete malátní a slabí, možná část dne prospíte. Nic by vás nemělo rozptylovat.\nChce se to trochu připravit. Když večer před tím vypijete pět piv v hospodě a zajíte to hamburgerem a hranolkama, šankaprakšalána vás asi vyčistí, ale lépe vám nebude. Alespoň den před tím bez masa, bez alkoholu, bez kávy.\nUvolnit se. Mám tu výhodu, že mi pití slané vody nevadí a libí se mi pozorovat, co to všechno se mnou dělá. Hodně lidí na fórech si stěžuje, že se jim celá procedura nepodařila (nenahodil se ten průtok celou trávicí soustavou). Je to asi proto že nebyli dost uvolnění. Pokud se to nepovede a voda zůstane v žaludku, je lepší ji vyblít. To je ostatně taky jogínská očista.\nDo hodiny po skončení se musí snít ta rýže s máslem. Jinak začnou trávicí šťávy naleptávat prázdné střevo a to nechceme.\nCelý den pak budete slabí – je to podobný pocit jako lehká kocovina. Patří to k tomu. Osobně jsem vždy víc použitelný až večer.\nDost důležitý detail – provádět to na lačno. Obvykle ráno.\nPoslední sklenice vody už nemusí být slané. Jakmile funguje průtok, už čistá voda nevadí.\nBudete mít žízeň, pije se ale až po tom jídle. Jináč jde voda hned ven. Spodem samozřejmě."
  },
  {
    "objectID": "index.html",
    "href": "index.html",
    "title": "Edgarova digitální zahrada",
    "section": "",
    "text": "Podzim a my\n\n\n\nlifespan\n\n\n\n\n\n\n\nEdgar Walden\n\n\n11. 9. 2023\n\n\n\n\n\n\n\n\n\n\n\n\n\n\nUkaž mi svůj plovák\n\n\n\nněco víc meta\n\n\n\n\n\n\n\nEdgar Walden\n\n\n9. 8. 2023\n\n\n\n\n\n\n\n\n\n\n\n\n\n\nUltreia: Ketóza na Hostýně\n\n\n\nlifespan\n\n\ncesty\n\n\n\n\n\n\n\nEdgar Walden\n\n\n31. 5. 2023\n\n\n\n\n\n\n\n\n\n\n\n\n\n\nPracovní místo a jednodušší zima\n\n\n\nlifespan\n\n\n\n\n\n\n\nEdgar Walden\n\n\n23. 2. 2023\n\n\n\n\n\n\n\n\n\n\n\n\n\n\nPrvní sníh - podobně jako loni\n\n\n\nlifespan\n\n\n\n\n\n\n\nEdgar Walden\n\n\n18. 11. 2022\n\n\n\n\n\n\n\n\n\n\n\n\n\n\nAle tady už to bylo jiné - procházky postindustriální krajinou mám radši v létě\n\n\n\nlifespan\n\n\n\n\n\n\n\nEdgar Walden\n\n\n15. 11. 2022\n\n\n\n\n\n\n\n\n\n\n\n\n\n\nKrajinu zahalila mlha, vidět jsou jen vrcholky hor\n\n\n\nlifespan\n\n\n\n\n\n\n\nEdgar Walden\n\n\n14. 11. 2022\n\n\n\n\n\n\n\n\n\n\n\n\n\n\nDávej si pozor na to, co opakuješ\n\n\n\nwerkzeug\n\n\nlifespan\n\n\n\n\n\n\n\nEdgar Walden\n\n\n11. 10. 2022\n\n\n\n\n\n\n\n\n\n\n\n\n\n\nDůležité jsou správné instrukce\n\n\n\nlifespan\n\n\n\n\n\n\n\nEdgar Walden\n\n\n19. 9. 2022\n\n\n\n\n\n\n\n\n\n\n\n\n\n\nJOMO - jsem rád, že u toho nemusím být\n\n\n\nlifespan\n\n\ncesty\n\n\n\n\n\n\n\nEdgar Walden\n\n\n23. 8. 2022\n\n\n\n\n\n\n\n\n\n\n\n\n\n\nUltreia! Sepsáno z denních poznámek\n\n\n\nhlídám si své šílenství\n\n\ncesty\n\n\n\n\n\n\n\nEdgar Walden\n\n\n23. 5. 2022\n\n\n\n\n\n\n\n\n\n\n\n\n\n\nPoznatky z lekce Ido Portal Method\n\n\n\npohyb\n\n\nas time goes by\n\n\n\n\n\n\n\nEdgar Walden\n\n\n14. 4. 2022\n\n\n\n\n\n\n\n\n\n\n\n\n\n\nCo se v turbulentním březnu povedlo\n\n\n\ndoma\n\n\nas time goes by\n\n\n\n\n\n\n\nEdgar Walden\n\n\n4. 4. 2022\n\n\n\n\n\n\n\n\n\n\n\n\n\n\nÚnor není na duši úmor\n\n\n\ndoma\n\n\nas time goes by\n\n\n\n\n\n\n\nEdgar Walden\n\n\n22. 2. 2022\n\n\n\n\n\n\n\n\n\n\n\n\n\n\nLeden pod Větřákem - co se povedlo a poznatky pro příští zimu\n\n\n\ndoma\n\n\nas time goes by\n\n\n\n\n\n\n\nEdgar Walden\n\n\n25. 1. 2022\n\n\n\n\n\n\n\n\n\n\n\n\n\n\nDejte dětem do ruky nůž\n\n\n\nlifespan\n\n\nwerkzeug\n\n\n\n\n\n\n\nEdgar Walden\n\n\n22. 11. 2021\n\n\n\n\n\n\n\n\n\n\n\n\n\n\nPrůtoková očista a její následky\n\n\n\nlifespan\n\n\n\n\n\n\n\nEdgar Walden\n\n\n21. 1. 2019\n\n\n\n\n\n\n\n\n\n\n\n\n\n\nOkamžiky štěstí a jednoty na Vildenberku\n\n\n\nlifespan\n\n\ncesty\n\n\n\n\n\n\n\nEdgar Walden\n\n\n2. 1. 2019\n\n\n\n\n\n\n\n\n\n\n\n\n\n\nRapé a tlustý pták - poznatky z ceremonie\n\n\n\nlifespan\n\n\n\n\n\n\n\nEdgar Walden\n\n\n14. 12. 2018\n\n\n\n\n\n\n\n\nŽádné nalezené výsledky"
  },
  {
    "objectID": "about.html",
    "href": "about.html",
    "title": "Kdo to tu píše?",
    "section": "",
    "text": "Kdo jsem: Týpek, co běhá, praktikuje integrální jógu a trochu údolních nauk a občas ještě něco čte. Povahy introvertní a samotářské. Zedník amatér, včelař teoretik a tata. Věřím v decentralizaci, horizontální struktury a jednoduchost. Rád koukám k obzoru."
  },
  {
    "objectID": "about.html#co-tady-najdete",
    "href": "about.html#co-tady-najdete",
    "title": "Kdo to tu píše?",
    "section": "Co tady najdete:",
    "text": "Co tady najdete:\nRůzné zápisky, fotky, tipy na pracovní nástroje. V podstatě mi tento blog nahrazuje v elektronickém sebevyjádření Facebook. Pokud chcete víc obrázků, zkuste se podívat na můj taktéž nepravidelně aktualizovaný Instagram."
  },
  {
    "objectID": "about.html#proč-edgar-walden",
    "href": "about.html#proč-edgar-walden",
    "title": "Kdo to tu píše?",
    "section": "Proč Edgar Walden?",
    "text": "Proč Edgar Walden?\nEgar podle mého syna Edgara (v textech blogu obvykle prezentován jako “Kapustňák”), Walden podle H.D Thoreaua - jednoho z mých velkých inspiračních zdrojů."
  },
  {
    "objectID": "about.html#kde-mě-najdete",
    "href": "about.html#kde-mě-najdete",
    "title": "Kdo to tu píše?",
    "section": "Kde mě najdete?",
    "text": "Kde mě najdete?\n\nVe virtuálním prostoru:\nProtože tak nějak postupně odcházím ze sociálních sítí, tak už jen hlavně na tomto blogu. Pokud chcete, napište mi tady.\n\n\nV opravdovém světě:\nV malé vesnici na jihovýchodní Moravě, často také v Brně, kde se rád toulám třeba tady:\n\n\n\nBrno"
  },
  {
    "objectID": "posts/joy-of-missing-out/index.html",
    "href": "posts/joy-of-missing-out/index.html",
    "title": "JOMO - jsem rád, že u toho nemusím být",
    "section": "",
    "text": "Nedávná dovolená mně opět potvrdila, že můj v současnosti převládající způsob bytí a fungování není od věci. A víte vy co? Je i nadmíru příjemný. Ten způsob bytí se označuje zkratkou JOMO - Joy of Missing Out).\nHej more, možná znáš jeho protějšek FOMO (Fear fo Missing Out), který se často uvádí v kontextu sociálních sítí. No prostě:\n\nFOMO - neustálý strach z toho že něco propásnete vs.\nJOMO - potěšení z toho, že u něčeho nemusíte být\n\nKaždopádně bych problematiku JOMO trochu rozvedl, protože myslím, že to bude dost určující trend pro mnoho lidí - tedy asi spíš introvertů. JOMO je IMHO:\nPotěšení, že u něčeho nemusíte být fyzicky - prostě někam nejdete a k něčemu se nepřidáváte. A to dobrovolně a s pocitem ulehčení. Nejdete do hospody, kde zaplatíte tučné peníze za jídlo a pití, z něhož vám bude nejspíš špatně. Nejdete do kina na film, který za to asi nestojí. Ale nejdete ani třeba cvičit nebo běhat, když se na to necítíte.\n\n\n\nCestou do Holštejna\n\n\nAle není to tak, že jste líní. Prostě si jen víc ceníte času a víc autonomně se rozhodujete, do čeho dáte energii a co naopak necháte běžet. Ale hlavně je tam to “Joy”. Hodně lidem při takovém odmítnutí říkám: “Tak si to děcka užijte”. A myslím to fakt vážně. Mám radost, že se někdo něčím zabývá, něco řeší, někam jede a ještě větší mám radost z toho, že já to dělat nemusím.\nPotěšení a hlavně úleva z toho, že se v něčem nemusíte angažovat emočně - zkrátka se nezapojíte. Nezapojíte se do emocí uměle navázaných na nějaký produkt, který si “musíte” koupit. To hodně pomáhá vyrovnat se s tlakem konzumní společnosti. Nezapojíte se do emocí spojených s nějakou akcí. A pokud nechcete, nezapojíte do emočního víru a konverzací s lidmi. A to je taky myslím dobré.\nNo a když se to tak vezme, ani na tu dovolenou bych asi nemusel jet. I ta spadá do mého JOMO. Zjišťuju totiž, že přijíždím z dovolené a potřebuju pár dní na odpočinek a restart mé sádhany.\n\nKaždopádně:\n\nJOMO je pozitivní\nJOMO není depresivní stažení se do sebe\nJOMO je znovunalezení vnitřních zdrojů\nJOMO vám dodá energii na to, co je pro vás osobně důležité\nJOMO je až zenový způsob bytí. Jeho základem je lehkost, intuitivní přístup a radostné odstraňování nepodstatného.\nJOMO je jasné vymezení osobních hranic bez agresivity k sobě a druhým.\nJOMO není absolutní. Někdy může být škoda a kontraproduktivní udělat nějaké zbytečné “MO”.\nKdo má JOMO, nemá FOMO :-)"
  },
  {
    "objectID": "posts/davejte-pozor-na-to-co-opakujete/index.html",
    "href": "posts/davejte-pozor-na-to-co-opakujete/index.html",
    "title": "Dávej si pozor na to, co opakuješ",
    "section": "",
    "text": "Z denních poznámek:\n\n“Pouhým opakováním určité aktivity dáváme nervovému systému najevo, že je tahle specifická akce a kontext, v němž ji provádíme, důležitá. Jde tedy o to dávat pozor na věci, které opakujeme. A že toho opakujeme hodně.”\nPodcast Brain We Are\n\n\n\n\nOdhoďte veškeré lpění\n\n\nSoučasný systém, který se pořád snaží urvat co nejvíce naší pozornosti, nám v tom příliš nepomáhá. Nutí nás věci opakovat. Dejte si pozor na věci, které opakujete. Protože, když to člověk neudělá, vkrade se mu do života spousta vzorců chování, které nakonec nechce. Koukáte ihned po probuzení do mobilního telefonu? Každou chvilku scrollujete na Twitteru nebo Facebooku v domnění, že na něco zajímavého narazíte? Tak to je přesně ono.\nDá se to ovšem využít pro svůj prospěch. Tedy opakovat věci, které jsou pro nás hodnotné. Ostatně na tom je třeba založené studium údolních nauk. Spoustukrát opakujeme sestavu v Tai-chi nebo Qigongu, do nekonečna pilujeme kote-gaeshi nebo irimi nage. Takže opět - je důležité dávat si hodně velký pozor na to, co opakuju."
  },
  {
    "objectID": "posts/okamziky-stesti-a-jednoty/index.html",
    "href": "posts/okamziky-stesti-a-jednoty/index.html",
    "title": "Okamžiky štěstí a jednoty na Vildenberku",
    "section": "",
    "text": "O vánocích jsem listoval svými poznámkovými bloky. A tu na mě z moře nevalných textů vykoukla osamocená poznámka: „Zkoumat okamžiky štěstí a jednoty!“. Už vůbec nevím, kdy a proč jsem ji napsal. Ale jeden z takových okamžiků se mi podařilo prožít při vycházce s D. na Vildenberk. Normálně je to docela frekventované místo (i když ne zas tak moc, protože tam musíte vylézt do kopce), ale teď v zimě tam nebyla živá duše. Foukal vítr, jemně sněžilo a na této planince nad údolím bylo pozoruhodně ticho.\n\n\n\nWildenberk\n\n\nTakže obhlídka místa, malá meditace a kapalabháti na zbystření smyslů. Až následně nám došlo, že stojíme přímo tam, kde ve středověku stával hrad. Původně jsem si totiž myslel, že zřícenina Vildenberku je kousek vedle. Ještě se tam někdy vydám posedět případně si zacvičit, ať už s D. nebo sám. Každopádně to byl asi nejlepší a hodně formativní zážitek z letošních Vánoc Edgar Walden2. 1. 2019sebevyjádření, toulky a běhy, vnitřnosti, vycházky, život"
  },
  {
    "objectID": "posts/ultreia-ketoza-na-hostyne/index.html",
    "href": "posts/ultreia-ketoza-na-hostyne/index.html",
    "title": "Ultreia: Ketóza na Hostýně",
    "section": "",
    "text": "Po delším čase se mi podařilo udělat si sólo výlet do Hostýnských vrchů. Ráno jsem jel autem do Hulína (10 minut) na šestou na vlak, pak vlakem do Bystřice pod Hostýnem (24 minut). Nahoře na Hostýně jsem byl 7:15. :-)\nPak jsem šel přes nejhezčí části (Skalný, Pardus) přes Rusavu do Holešova. Celkem asi 24 km relativně kopcovitým terénem - až na Pardus jsem šel v ketóze, protože jsem od večera nic nejedl. Zkouším teď přerušované půsty - ideálně jsem dnes neměl jíst až do 11:30. Ale to se na pochodu nedalo, takže jsem posnídal proteinovou tyčinku. Obědval jsem až na kopci nad Holešovem proteinové těstoviny s miso omáčkou a sezamem a zajedl to svým kimčchi. Yes more, konečně, udělal jsem si svoje první kimčchi.\nPo cestě jsem se kochal přírodou, zpíval jsem si (třeba “Bratře Kubo”, “Living in the Past” a “Simkhes-Toyre” - jenom první sloku, víc si nepamatuju, ale hlavně taky mojí oblíbenou mantru “Oṁ asato mā sadgamaya…”. Tu nejvíc) - během cesty jsem potkal jen cca tři lidi, takže jsem mohl nerušeně zpívat, aniž bych někoho pohoršoval :-).\nNo a průběžně jsem zkoušel takový základní theravádový check-in - uvědomování si, co v daném okamžiku prožívám, co vím a jak jednám.\nHaluz - na Rusavě jsem potkal asi 100 policistů mohutně vystrojených do různých neprůstřelných vest, zbraní a dalších taktických nástrojů. Měli tu nejspíš nějaké soustředění, protože se právě dávali na pochod někam do kopců. Proplul jsem okolo nich v thajských zavinovacích gatích a tílku - dívali se na mě, jak na zjevení. :-)\nRáno v Bystřici a cestou nahoru docela foukalo - byl jsem rád, že jsem si přibalil větrovku. Pak ale vyšlo víc sluníčko a začalo pražit. Ne tak, jako v létě, ale dost.\nCo se ale moc nepovedlo, jsou boty. Vyšel jsem v sandálech Teva. Jsou dobré, ale udělaly mi velký puchýř na levé noze. Byla to asi nejhorší věc z celého výletu, hlavně na závěr to bylo trochu krušné. Ale výsledkem jsou tato poznání:"
  },
  {
    "objectID": "posts/ultreia-ketoza-na-hostyne/index.html#hostýnské-vrchy-si-dejte",
    "href": "posts/ultreia-ketoza-na-hostyne/index.html#hostýnské-vrchy-si-dejte",
    "title": "Ultreia: Ketóza na Hostýně",
    "section": "Hostýnské vrchy si dejte",
    "text": "Hostýnské vrchy si dejte\nCelkově ale Hostýnské vrchy doporučuju k návštěvě. Dá se říct, že už to nejsou nějaké obyčejné kopečky, ale opravdové malé hory. Na to, jak jsou malé, jsou tady slušná převýšení, takže si tady takovým touláním docela máknete. Taky proto si myslím, že jsou tyhle hory dobré hlavně na pěší toulky, na kolo to moc není.\nVšude jsou tu barevné čtverečky, takže nehrozí, že byste tady nějak příliš zabloudili. No a celkově tady nebývá tolik lidí. Dá se začít právě v Bystřici pod Hostýnem, kam dobře dojedete vlakem. Pak stačí vylézt nahoru směrem k bazilice - tady je soustředěno hodně turistického a duchovního průmyslu, takže se tu nemusíte moc zdržovat. Každopádně stačí pár kilometrů lesem a loukami a dorazíte na vrchol Skalný, kde kdysi býval hrádek. V lese na vrcholu jsou ale hezké skalní věže a ze sousední louky se dá dobře koukat do kraje. Kousek za Skalným je takové sedýlko - Klapinov, odkud si můžete udělat odbočku na zříceninu Obřany.\nPak můžete pokračovat na Pardus, což je trochu ostřejší výstup, ale odměnou je vám krásné místo s jednou z nejhezčích vyhlídek, kterou jsem v Česku viděl. Koukáte směrem na Hostýnské vrchy a Bílé Karpaty a až na vzdálený horizont jsou jenom zalesněné kopce s loukami a nevidět žádná civilizace. Připomíná to trochu Rumunsko nebo tak něco.\nPak můžete slézt na Rusavu, odkud jede autobus do civilizace, nebo jako já si cestu prodloužit do Holešova. V cestě vám ale stojí ještě jeden hřeben, na který musíte vylézt. A tato etapa není už tak pěkná, jako ta předchozí - jdete hodně po obslužných lesnických cestách. Ale jsou zde taky pěkné úseky. Nakonec dojdete do vesnice Žopy, což je takové předměstí Holešova. Zahlédl jsem tu fungující hospodu, takže se tu asi dá svlažit hrdlo. No a pak už jen po cyklostezce pár kilometrů do města. Holešov také není marnej, i když Bystřice mi přijde lepší. Docela tu funguje kultura, ale škoda té intenzivní dopravy přímo v centru."
  },
  {
    "objectID": "posts/ultreia-sepsano-z-poznamek/index.html",
    "href": "posts/ultreia-sepsano-z-poznamek/index.html",
    "title": "Ultreia! Sepsáno z denních poznámek",
    "section": "",
    "text": "… ale v té euforii z kávy ve slunečném ránu na historickém náměstí, byť plném aut (si v Kroměříži voe..), ke mě opět přišla jedna dlouhodobá myšlenka. No může za to také včerejší debata v práci.\n\n\n\nŘeka Dyje kousek od Šobesu\n\n\nHej more! Hodně se myšlenkově zabývám dobrovolnou skromností a mechanismy “chtění”. Jak vzniká, že něco “chci”? Mám to hodně v souvislosti s chytrými hodinkami, které bych někdy chtěl, ale racionálně ale hlavně ani emočně mi nedávají smysl. Ale to jsem odbočil.\nJde o takový osobní experiment - pro mě samozřejmě nedosažitelný. V podstatě jde o to, že bych strávil třeba celé září, říjen i listopad někde na zahradě cvičením a meditacemi, přičemž bych jedl pouze sezonní zeleninu a ovoce, ořechy a občas jen třeba kus sýra nebo vejce, jako zdroj bílkovin.\nBylo by to radikální omezení jakéhokoli chtění věcí zvenčí. A myslím, že s cvičením a meditacemi bych to bez problémů dokázal. A to je na tom nejzajímavější. Obvykle o sobě ve všem dost pochybuju, ale v tomto ne. A proč to všechno? C-x C-s :-)\nŘíkám tomu poustevnický experiment. A možná by se k tomu dalo napsat víc. Třeba jen o tom, proč ho vůbec dělat? To je docela složitá otázka. Je to asi stejné “proč”, proč musí Martin M. Šimečka každoročně zakotvit ve své maringotce kdesi ve slovenských horách a tam jen být, popíjet víno a běhat po kopcích. Píše o tom v knize Tělesná výchova. Je to prostě nějaká touha po transcendenci a hraničním tělesném experimentu. A zároveň psychohygiena (fuj, to je teda slovo, víckrát nepoužívat) Asi. Nejspíš…\n\n\n\nStromy - už nevím kde…\n\n\nJak to vlastně mají s touhou po nějaké transcendenci ostatní? Zabývají se tím, nebo na to serou? Asi bych se na to zeptal třeba Romana, Ondry nebo Radima. Někdo to má, někdo ne… Ale asi jo, když se dnes s někým bavím třeba o cestě do Compostely, je to stejně běžné, jako bychom se bavili třeba o… co já vím, něčem běžným. Dřív to bylo ne přímo nemyslitelné, ale - řekněme - podivně výstřední. Pravdou ale je, že do Compostely šly z mého okolí hlavně ženy - zajímavé…\nJo, spíš hraniční tělesný experiment. Tak by se to dalo obecněji označit. Jít krajinou a pak padnout vyčerpáním, sledovat vize, pak si dát powergel nebo možná hrst pražených ovesných vloček a usnout. Druhý den zas… A třetí, čtvrtý, pátý… Takhle putovat. Vrátit se o deset kilo lehčí, s extatickým pohledem a plným deníčkem úvah.\nPak tři dny spát a integrovat to… poznámky (a poznatky) zpracovat. K devadesáti procentům poznámek se nehlásit, bude to asi dost shit, ale těch deset procent by asi stálo za to. Tipuju… Možná by to ani nebyly konzistentní úvahy, ale básně, extatická haiku… Teda zcela určitě by to nebyly konzistentní úvahy, ale něco víc meta. Asi. Nejspíš…\nNo jo, hlídám si své šílenství v rozumných mezích… A občas koukám, co všechno mně myšlenky přinesou…"
  },
  {
    "objectID": "posts/leden-pod-vetrakem/index.html",
    "href": "posts/leden-pod-vetrakem/index.html",
    "title": "Leden pod Větřákem - co se povedlo a poznatky pro příští zimu",
    "section": "",
    "text": "Celkově letošní zimu opět zvládáme trochu líp, než tu předchozí. Ale stále je prostor, co vylepšit. Proč o tom pořád píšu? Řeknu vám drobné tajemství. Opakuju to tady furt, ale asi je to pro mě téma. Na zimu na venkově se prostě člověk musí připravit. A tou přípravou nemyslím jen pořídit si tlustý svetr a předplatné Netflixu, nebo tak něco.\nUtěsňuju škvíry, kudy do domu proudí chladný vzduch. Utěsňuju trhliny ve svém zdraví, v sebevědomí a v klidu. A že je pořád na čem pracovat. Plechovka kávy z Lidlu jako kotevní bod v chladné temnotě… No jo, zima na lontě člověka vymáčkne na dřeň…\nVe svém okolí mám pár lidí, kteří také touží po úniku z města na venkov. Většinou u nich nejde o nějakou touhu být blíž přírodě nebo tak něco, ale spíš je to dáno cenou nemovitostí v Brně a blízkém okolí. Pokud teď chcete dům, musíte dál. Takže ne třeba Moravský kras, ale Bruntálsko nebo Břeclavsko. Slyšeli jste třeba někdy o městě s názvem Odry? Já donedávna taky ne, ale dovedu si představit, že bych se tam přestěhoval. Každopádně je ale dobré pozorovat, že městští lidé kolikrát moc přesně neví, do čeho se migrací na lont chystají. Ani já to nevěděl. Udělal bych to znovu? Jako tu cestu z města… Jo, ale jinak a lépe.\nZatímco v paneláku v Brně žijete v pěkném a pohodlném bezčasí, na venkově na vás dýchne cyklický čas a jeho dynamika. Ve městě se nestaráte o teplo, světlo, odpad. Jídlo máte obvykle pár kroků. Doma stejná teplota, ať je venku příjemných dvacet, nebo minus deset. No dobře v létě možná vedro, ale jste od těchto věcí odtrženi, zatímco na venkově ne. V létě je pohoda. To jste pořád venku, večer sedíte na dvorku, něco popíjíte, často máte oheň a špekáčky, spíte pod stanem na zahradě, nebo pod širákem na karimatce. Okolo běhají děti - vaše i sousedovic. A psi - váš a sousedovic. Prostě kočovnická pohoda. Ale pak přijde zima, což na instagramových obrázcích vypadá dobře, ale v praxi jde většinou o vlezlé chladno/vlhko, tmu a blátivé cesty. A s tím se musíte vyrovnat. To není stížnost, to je prostě fakt, se kterým je nutné počítat a od kterého je potřeba se nějak odrazit při designu vnějších věcí a vnitřního psychického prostoru."
  },
  {
    "objectID": "posts/leden-pod-vetrakem/index.html#topení-je-základ",
    "href": "posts/leden-pod-vetrakem/index.html#topení-je-základ",
    "title": "Leden pod Větřákem - co se povedlo a poznatky pro příští zimu",
    "section": "Topení je základ",
    "text": "Topení je základ\nNo jo, tohle jsem v rámci loňska trochu podcenil. Letos kvůli vysokým cenám elektřiny topíme víc dřevem, spotřebujeme zhruba 5 m3 dřeva za topnou sezónu. Dřevo koupit na jaře, ale raději tak dva kubíky navíc. Třeba aby bylo čím vytopit indiánskou saunu. Začátkem léta nařezat a nasekat. Přes léto nechat vyschnout - dva roky jsou ideální, ale i jedno léto IMHO stačí. A co je nejdůležitější. Během léta si prostě občas uvědomit, že “winter is comming” a nedpocenit přípravu. Hodí se také záložní dřevěné brikety - topí fakt dobře a pokud uvěříme výrobcům, že nahradí dřevo o pětinásobku svého objemu, tak nevychází zas tak draho, jak by se mohlo na první pohled zdát."
  },
  {
    "objectID": "posts/leden-pod-vetrakem/index.html#naložená-zelenina",
    "href": "posts/leden-pod-vetrakem/index.html#naložená-zelenina",
    "title": "Leden pod Větřákem - co se povedlo a poznatky pro příští zimu",
    "section": "Naložená zelenina",
    "text": "Naložená zelenina\nVypěstovat nějaké ovoce a zeleninu je jen jedna část problému. Ta druhá je, jak to všechno zpracovat. Produkty se dají různě vyměňovat s lidmi, kteří to mají podobně. Ale v našem případě není těch vypěstovaných věcí zase tak moc. Takže jde o to spíš všechno adekvátně uskladnit a zakonzervovat. Týká se třeba dýní, které nám letos zplesnivěly, ale jablka se podařilo uskladnit docela dobře. Dostali jsme také pytel brambor, takže teď pozoruju, jak to s ním půjde. Občas neplánovaně dostanete čerstvého králíka - mrtvolku s nožičkama a hlavou - hnedka zpracovat a šup s ním do trouby.\nJablka jsme průběžně sušili – gut. Ale rád bych i víc zeleniny naložil. Právě třeba u kysaného zelí totiž tuším jeho velký potenciál v rozhánění zimních depek. Dtto okurky. A konečně kimčchi. Takže velký úkol na léto – koupit zelák a už nakrouhané zelí a zaměřit se na tohle. Navíc ceny potravin rostou, takže umět uskladnit metrák brambor, sud zelí, a třicet sklenic naložených okurek - v obchodě stojí 60 Kč/sklenice, peklo - to všechno by se mohlo stále více hodit. V delším časovém horizontu pak klobásy a sušené maso. Ale to jen s mírou. Výhledově nákup pšenice a žita a mlít vlastní mouku."
  },
  {
    "objectID": "posts/leden-pod-vetrakem/index.html#přizpůsobit-prostor",
    "href": "posts/leden-pod-vetrakem/index.html#přizpůsobit-prostor",
    "title": "Leden pod Větřákem - co se povedlo a poznatky pro příští zimu",
    "section": "Přizpůsobit prostor",
    "text": "Přizpůsobit prostor\nJasně, takový ten designový domácí minimalismus může být docela cool, ale v podmínkách zimního venkovského mordoru moc nepomáhá. Je mnohem lepší se zaměřit na pohodlí, v takové - řekněme - přízemnější formě. “Domácí útulnost je blaženě psychotická,” píše Venkatesh Rao.) Nevím přesně, jak to myslel, a zrovna psychózy bych si z dobrých důvodů do huby moc nebral. Ale něco na tom bude. Protože domácí pohodlí, to je to, oč tu v zimní tmě běží. Kafe a čaje, teplo, měkká deka na pohovce a vařit si dobré jídlo. Občas jsem se přistihl, že mě ve slabých chvilkách dojímá i kýčovitá plechovka kávy z Lidlu. Creepy, vím, ale zima v bahně dělá svoje. A najít si smysluplné vnitřní aktivity - jóga, chi-kung, tajči, hra na hudební nástroje, programování, bastlení, broušení nožů… Možnosti tu jsou…"
  },
  {
    "objectID": "posts/leden-pod-vetrakem/index.html#no-a-co-se-v-lednu-povedlo",
    "href": "posts/leden-pod-vetrakem/index.html#no-a-co-se-v-lednu-povedlo",
    "title": "Leden pod Větřákem - co se povedlo a poznatky pro příští zimu",
    "section": "No a co se v lednu povedlo?",
    "text": "No a co se v lednu povedlo?\n\nMáme elektřinu v téměř celém patře a začali jsme dělat omítky v prvním dětském pokoji. Malými kroky a o to vytrvaleji pokračujeme vpřed - do léta budou mít děti pokoj.\nZasázel jsem česnek - jeden lednový týden nemrzlo, takže stroužky namořené Sulkou putovaly do země. Bude ho více - v česneku jsme soběstační - něco rozdáme, něco spotřebujeme.\nZpracovávám osevní plán - no spíš takovou úvahu. Letos bude rok rajčat, brambor, ředkviček, hrášku a křenu. Samozřejmě také obligátní dýně."
  },
  {
    "objectID": "posts/unor-neni-umor/index.html",
    "href": "posts/unor-neni-umor/index.html",
    "title": "Únor není na duši úmor",
    "section": "",
    "text": "“Únor na duši je úmor”, napsal jednou někde někdo super nápaditý verš. A já vám něco řeknu, není to pravda. Únor je totiž ideální plánovací období. Jó plánování, to by mi šlo…\nJak jsem psal o náročnější zimě na lontě, v únoru už tak nějak všechno směřuje do pozitivnějších vod. Prodlužování dnů začalo být více patrné snad už tak od půlky ledna a někdy od Hromnic už je to vidět hodně. Dny jsou delší, díky nezvykle teplému únoru nemusíme tolik topit, rostou sněženky, dá se už vyjít na zahradu i do krajiny.\nDocela jsme (na naše poměry) pohnuli s dětským pokojem, který už má téměř hotovou první vrstvu omítek. Takže už zbývá jen dodělat vikýř, druhou vrstvu, podlahu a okno do schodiště. No je toho ještě docela dost, ale už se to pomalu začíná rýsovat, z čehož mám radost."
  },
  {
    "objectID": "posts/unor-neni-umor/index.html#brambory-a-houby",
    "href": "posts/unor-neni-umor/index.html#brambory-a-houby",
    "title": "Únor není na duši úmor",
    "section": "Brambory a houby",
    "text": "Brambory a houby\nNo a také plánování zahrady. Rajčata nám předpěstuje babička, letos mám v plánu je nasadit trochu víc nařídko a víc se o rostliny starat. V plánu mám také brambory - hlavně proto, že jsme dostali od sousedů pytel brambor a co nespotřebujeme a vyklíčí, to půjde do země. Zkusím je v zemi i na slámě.\nNo a teď mě nějak chytly houby. Takže zkusím nasadit hlívu ústřičnou a časem třeba i shiitake. Jejich pěstování by nemělo být tak složité, chce to podle všeho jen trpělivost a dodržet technologický postup. No tak uvidíme."
  },
  {
    "objectID": "posts/unor-neni-umor/index.html#kvas-a-mření",
    "href": "posts/unor-neni-umor/index.html#kvas-a-mření",
    "title": "Únor není na duši úmor",
    "section": "Kvas a mření",
    "text": "Kvas a mření\nTady mám pořád ještě rezervy. Jedna kvašená zelenina se nám povedla, ale druhá už ne. Teď se nám ale povedl kefír z tibetské houby - má velmi příjemnou chuť. Do podzimu budu proto spíš sbírat zkušenosti - na podzim bych pak chtěl nakysat hodně zelí na zimu a taky konečně to kimčchi. S chlebovým kvasem už mi to jde a upéct chleba už je pro mě rutina. Po nějaké době experimentů (nori vločky, česnek, ovesné vločky, medvědí česnek, mák atd.) jsem se vrátil k jednoduchým chlebům z žitné a špaldové mouky. Myslím, že je na čase začít dělat i nějaké další druhy, než jen moji obligátní “Moskvu”."
  },
  {
    "objectID": "posts/unor-neni-umor/index.html#na-a-zelenina",
    "href": "posts/unor-neni-umor/index.html#na-a-zelenina",
    "title": "Únor není na duši úmor",
    "section": "Na a zelenina",
    "text": "Na a zelenina\nTady už jen výčet:\n\nŘedvičky - s těmi mám dobré zkušenosti z loňska, kdy mi vyrostly v podstatě samovolně. Letos ale zkusím taky ředkev černou a daikony.\nRajčata - jasně, klasika\nHrášek - letos zkusím na větší rozloze\nKřen - letošní velká výzva, nevím, jestli na něj máme vhodnou půdu\nČesnek - už je v zemi, ale objevil jsem i několik rostlin z druhé generace. Asi se mi ěnco loni vysemenilo - uvidíme, co z toho bude…\nFazole - na pár míst je dám\nMrkev, petržel - loni mi nevzešly, uvidíme, co letos\nCibule - rád bych, snad vzejde…"
  },
  {
    "objectID": "posts/misto-pro-praci-a-zvladani-zimy/index.html",
    "href": "posts/misto-pro-praci-a-zvladani-zimy/index.html",
    "title": "Pracovní místo a jednodušší zima",
    "section": "",
    "text": "Někdy v koncem minulého roku se konečně podařilo vytvořit se jakž takž estetické pracovní místo.\nJako pracovní stůl používám starý “myčák” otočený tím šuplíkem ke zdi. Ve stole jsou dvě plechové vaničky, které jsme ještě před pár lety používali - neměli jsme tady kuchyň ani dřez. Má to tady ještě své mouchy, asi bych mě zapracovat na osvětlení a kamna jsou moc blízko, ale to snad vychytám.\nJinak loni jsem si tu dost stýskal nad těžkostmi zimního života na lontě. No a musím říct, že letos je trochu lepší. Dům už je přece jen lépe zateplený, kamna hřejí, jak mají, hodně se mi přes zimu dařilo cvičit. Začali jsme s Kapustňákem chodit na capoeiru a je to dobré. Úplně si vzpomínám, jak jsem před spoustou let začínal cvičit aikidó - prostě se snažíte něco dělat, ale vůbec vám to nejde :-). Ale od těch dob taky vím, že pokrok se prostě musí odpracovat a za rok to už bude o něčem jiném. Pokud si dobře vzpomínám, v aikidu jsem se začal “chytat” až tak po třech letech cvičení. Takže tak."
  },
  {
    "objectID": "posts/misto-pro-praci-a-zvladani-zimy/index.html#dyť-už-děláš-qi-gong-voe",
    "href": "posts/misto-pro-praci-a-zvladani-zimy/index.html#dyť-už-děláš-qi-gong-voe",
    "title": "Pracovní místo a jednodušší zima",
    "section": "Dyť už děláš qi-gong, voe",
    "text": "Dyť už děláš qi-gong, voe\nJo, to jo. Takže teď v pondělí Brazílie a ve čtvrtek Čína. A víte vy co? Docela dobře se to doplňuje. Je také dobré, že capoeira a qi-gong jsou natolik odlišné světy, že se to prostě nemotá. V qi-gongu se už počítám mezi trochu pokročilé, v caopeiře ještě dlouho budu jen kuře. Každopádně s láskou vzpomínám na tatami, před parketama v tělocvičně mám při cvičení capoeiry trochu respekt. Ale to se poddá. Asi, nejpíš…"
  },
  {
    "objectID": "posts/misto-pro-praci-a-zvladani-zimy/index.html#nasucho-to-de",
    "href": "posts/misto-pro-praci-a-zvladani-zimy/index.html#nasucho-to-de",
    "title": "Pracovní místo a jednodušší zima",
    "section": "Nasucho to de…",
    "text": "Nasucho to de…\nK lepšímu zvládání zimy přispěl i můj suchý leden a polosuchý únor. Prostě se snažím moc nepít alkohol a vyhýbat se těm drobným alkoholickým psychózám, kterými je populace v Česku prolezlá. A to neslo své ovoce v podobě lepšího spánku. No a ta zima zase nebyla moc tuhá, že jo… Každopádně nám zbude nějaké dřevo a snad i ušetříme nějakou tu megawatthodinu elektřiny."
  },
  {
    "objectID": "posts/postindustrialni-lada/index.html",
    "href": "posts/postindustrialni-lada/index.html",
    "title": "Ale tady už to bylo jiné - procházky postindustriální krajinou mám radši v létě",
    "section": "",
    "text": "No jo, ale o den později jsme se vydali do roviny. A opět mi došlo, že bydlím v jiném typu krajiny, který, mi konvenuje o dost víc.\n\n\n\nPískovna Hulín\n\n\nNaše přestěhování pod Větřák nebylo výsledkem nějakých příliš intenzivních úvah. Prostě jsme se jeli podívat na ten levný polorozbořený domeček a koupili ho. Z dnešního pohledu se zdá neuvěřitelné, jak málo jsme za něho tehdy zaplatili a také málo úvah jsme věnovali tomu, zda se tu bude dát nějak žít. Každopádně jsme v moha ohledech měli štěstí - na lokalitu, lidi i dopravní dostupnost.\nJasný, restaurace, kultura, stav veřejného prostoru nebo nálada jsou v Kroměříži jedna velká tragédie, ale jinak to jde. Do kina, divadla nebo na jídlo si člověk zajde do Zlína, Brna, Přerova nebo Uherského Hradiště. Autem jste za necelou hodinu v Brně, Olomouci nebo třeba v Luhačovicích… No a ta zvlněná krajina s výhledy na Hostýn, Chřiby a Bílé Karpaty má rozhodně něco do sebe.\n\n\n\nPískovna Hulín\n\n\nKdyž se ale vydáte do roviny, estetika krajiny se samozřejmě posune. A ne vždy k lepšímu. Procházka okolo Hulína protáhla tělo, ale mysl v kopcích zůstala. Postindustriální lada chce prostě určité rozpoložení a hledat krásu v pískovně, na to teď moc nemám síly. Podzim je u mě takové akumulační období. Víc odpočívám, sbírám síly, trénuju ledviny, dělám spirálovité pohyby, přitahuju se na kruzích, skřehotám listopadový písně a vůbec různě podporuju proudění energie. A potřebuju krásu okolí.\nV létě je mi to fuk, to bych si klidně udělal výlet třeba někam do výsypky hnědouhelného dolu. A hledal tady krásu v přírodní sukcesi. Ale na podzim potřebuju pěknou kulturní krajinu a spokojenou černozem. Takže tak, no.\nAle abych tady nehaněl hanáckou rovinu, lesy a louky třeba okolo Kojetína a Chropyně jsou nádherné. Ale Hulín… no nevím…"
  },
  {
    "objectID": "posts/umela-inteligence/index.html",
    "href": "posts/umela-inteligence/index.html",
    "title": "Důležité jsou správné instrukce",
    "section": "",
    "text": "Někde jsem četl, že s rozvojem umělé inteligence bude stále důležitější umět tyto nástroje správně nastavit tak, aby vytvořily něco opravdu zajímavého.\nBude prostě důležité dát umělé inteligenci takové instrukce, aby vytvořila něco, co nás nějakým způsobem osloví.\nNo a tak jsem si to vyzkoušel. Podobně jako zbytek internetové populace jsem si v posledních dnech hrál s umělou inteligencí Midjourney. Ta umí při troše úsilí (teda než jsem vyčerpal free kredit…) vytvořit hodně zvláštní obrazy s poměrně chytlavou a neurčitě zklidňující atmosférou. No posuďte sami…"
  },
  {
    "objectID": "posts/umela-inteligence/index.html#poustevník",
    "href": "posts/umela-inteligence/index.html#poustevník",
    "title": "Důležité jsou správné instrukce",
    "section": "Poustevník",
    "text": "Poustevník\nTady jsem začal, teda ne, začal jsem se zadáním “morčata popíjející pivo”, ale to mě nějak neuspokojilo. Docela pěkně mi vyšel až poustevník. Ty létající větvičky a kombinace klidu a dynamiky se mi tam moc líbí. Mimochodem Midjourney je také pěkný žrout času. Nechat spočítat obrázky, pak je vybírat, škálovat a dělat různé variace je nejen zábava, ale také pěkně návykové - sednete k tomu po obědě a najednou zjistíte, že je třeba půlnoc…\n\n“an enlightened hermit in the mountains watching the end of the world and contemplating transcendence, stars shining”\n\n\n\n\nhermit"
  },
  {
    "objectID": "posts/umela-inteligence/index.html#krajina-v-pozdním-létě",
    "href": "posts/umela-inteligence/index.html#krajina-v-pozdním-létě",
    "title": "Důležité jsou správné instrukce",
    "section": "Krajina v pozdním létě",
    "text": "Krajina v pozdním létě\nTady už si zadání nepamatuju, možná dohledám ve svém profilu v Midjourney. Cílem bylo zobrazit pozdně letní krajinu, stromy a hory.\n\n\n\nLate summer"
  },
  {
    "objectID": "posts/umela-inteligence/index.html#solarpunk-city",
    "href": "posts/umela-inteligence/index.html#solarpunk-city",
    "title": "Důležité jsou správné instrukce",
    "section": "Solarpunk city",
    "text": "Solarpunk city\nTady jsem se pustil trochu do estetiky solarpunku. Myslel jsem, že výsledek bude víc jako kresby od Mijazakiho (Ghibli studio, znáte, že jo…), ale tohle mě taky příjemně překvapilo. Možná si s těmi obrázky ještě trochu pohraju. Pro větší experimenty to chce také placené členství. Za tu legraci by těch 10 USD měsíčně asi stálo. No taky by to chtělo daleko víc toho času.:-)\n\n“sipping tulsi tea at an outdoor seating area in a crowded café in an unnamed solarpunk town, parrots flitting around the street, street vendors offering colorful hi-tech clothing and snacks”\n\n\n\n\nSolarpunk city"
  }
]