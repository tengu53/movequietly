---
title: "Krajinu zahalila mlha, vidět jsou jen vrcholky hor"
author: "Edgar Walden"
date: "2022-11-14"
categories: [lifespan]
image: "hostyn_v_mlze.jpg"
filters:
   - lightbox
lightbox: auto
---
Co se týká počasí, připomínaly u nás poslední dny spíš takový mlžný Mordor. Přesto ale mlha umí překvapit.<!--more-->

![Hostýn v mlze](hostyn_v_mlze.jpg)

Mlha, šero a vlhko, prostě nic moc. O to větší překvapení pak bylo, když jsme na vycházce vystoupali jen o pár desítek metrů výš na hřeben **Větřáku**. Sluníčko, modrá obloha a výhled na zamlžené údolí a nad mlhou vyčnívající vrcholky Hostýna... Stačilo vyjít pár metrů nahoru a počasí se radikálně změnilo. A když potom vykoukl i vzdálený Hostýn, byl to až euforizující pohled. Krajina mě tady stále dokáže udivit. A to je určitě dobře.

Možná jsme měli jít ještě výš a ten pohled si víc vychutnat. Do západu slunce zbývalo ještě asi čtvrt hodiny. Ale i tak to byl moc krásný okamžik.
