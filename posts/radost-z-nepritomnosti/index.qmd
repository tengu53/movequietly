---
title: "JOMO - jsem rád, že u toho nemusím být"
author: "Edgar Walden"
date: "2022-08-23"
categories: [hlídám si své šílenství, lifespan]
image: "cesta.jpg"
filters:
   - lightbox
lightbox: auto
---
Nedávná dovolená mně opět potvrdila, že můj v současnosti převládající způsob bytí a fungování není od věci. 

A víte vy co? Je i nadmíru příjemný. Ten způsob bytí se označuje zkratkou JOMO - Joy of Missing Out.
<!--more-->
![Cestou do Hojštejna](cesta.jpg)

Hej more, možná znáš jeho protějšek FOMO (Fear fo Missing Out), který se často uvádí v kontextu sociálních sítí. No prostě: 

- FOMO - neustálý strach z toho že něco propásnete
vs.
- JOMO - potěšení z toho, že u něčeho nemusíte být

Každopádně bych problematiku JOMO trochu rozvedl, protože myslím, že to bude dost určující trend pro mnoho lidí - tedy asi spíš introvertů. JOMO je IMHO:

**Potěšení, že u něčeho nemusíte být fyzicky** - prostě někam nejdete a k něčemu se nepřidáváte. A to dobrovolně a s pocitem ulehčení. Nejdete do hospody, kde zaplatíte tučné peníze za jídlo a pití, z něhož vám bude nejspíš špatně. Nejdete do kina na film, který za to asi nestojí. Ale nejdete ani třeba cvičit nebo běhat, když se na to necítíte. 

Ale není to tak, že jste líní. Prostě si jen víc ceníte času a víc autonomně se rozhodujete, do čeho dáte energii a co naopak necháte běžet. Ale hlavně je tam to "Joy". Hodně lidem při takovém odmítnutí říkám: *"Tak si to děcka užijte"*. A myslím to fakt vážně. Mám radost, že se někdo něčím zabývá, něco řeší, někam jede a ještě větší mám radost z toho, že já to dělat nemusím.

**Potěšení a hlavně úleva z toho, že se v něčem nemusíte angažovat emočně** - zkrátka se nezapojíte. Nezapojíte se do emocí uměle navázaných na nějaký produkt, který si "musíte" koupit. To hodně pomáhá vyrovnat se s tlakem konzumní společnosti. Nezapojíte se do emocí spojených s nějakou akcí. A pokud nechcete, nezapojíte do emočního víru a konverzací s lidmi. A to je taky myslím dobré.  

No a když se to tak vezme, ani na tu dovolenou bych asi nemusel jet. I ta spadá do mého JOMO. Zjišťuju totiž, že přijíždím z dovolené a potřebuju pár dní na odpočinek a restart mé **sádhany**.

### Každopádně:

- JOMO je pozitivní
- JOMO není depresivní stažení se do sebe
- JOMO je znovunalezení vnitřních zdrojů
- JOMO vám dodá energii na to, co je pro vás osobně důležité
- JOMO je až **zenový způsob bytí**. Jeho základem je lehkost, intuitivní přístup a radostné odstraňování nepodstatného. 
- JOMO je jasné vymezení osobních hranic bez agresivity k sobě a druhým.
- JOMO není absolutní. Někdy může být škoda a kontraproduktivní udělat nějaké zbytečné "MO". 
- Kdo má JOMO, nemá FOMO :-)
