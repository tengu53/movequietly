---
title: "Ukaž mi svůj plovák"
author: "Edgar Walden"
date: "2023-08-09"
categories: [něco víc meta]
image: "hobby-blog.png"
filters: 
   - lightbox
lightbox: auto
---
![Obr: Stable Diffusion AI](hobby-blog.png)

V jednom ze svých deníkových zápisů jsem použil pitomé klišé. Napsal jsem o dvou knížkách, které mě teď  "drží nad vodou". A právě za to *"drží nad vodou"*, bych si dal varovný lepanec. A možná rovnou dva, jeden za to hloupé klišé a druhý za to, že přece zrovna moc držet nad vodou nepotřebuju. Že prostě přece zvládám plavat sám. 

Ale tak nějak to ze mě vypadlo v tom zápisu vypadlo, takže na tom asi něco bude. Tady bych asi připomenul, že mám už dlouhá léta svůj osobní  a notně neveřejný deník - používám na to denní poznámky v Obsidianu. Je to prostě nedílná součást mé "digitální zahrady" a dost důležitá složka mé sádhany. Dělejte to taky tak. Ale to jsem, *more*, trochu odbočil...

...Takže bych se asi tomu něčemu, co mě *"drží nad vodou"* prostě přihlásil. Každý zkrátka potřebujem nějaký ten "nadnášeč". Plovák. A to je to slovo. **Plovák**. Každý máme nějaký svůj plovák, který nás nadnáší, abychom se neutopili v našich osobních trablech a problémech. A že jich díky vlivům současné dost idiotské společnosti všichni máme... 

U mě je tím plovákem **pohybová praxe**. Nejen jóga, ale i Qi-gong a teď capoeira. Ostatně dobrým plovákem je jakákoli psychofyzická praxe, do níž sice zpočátku musíte investovat dost energie, ale **tato praxe se pak tak nějak začne starat o vás**. Prostě jinak řečeno, to, že si zpočátku připadáte při praxi jak blbec, protože se vůbec nechytáte, je pak vykoupeno tím, že vám ta praxe začne sama  něco vracet.

A řeknu ti, *more*, ještě jedno tajemství: **Jako blbec si budeš připadat furt, ale už ti to nebude
vadit.** Trochu podobné je vznešenější označení *"mysl začátečníka"* (i když tady je to myšleno
tak,že máš být pořád happy, zvídavý a nepředpojatý, jako bys stále věděl houno). Každopádně je dobré
si tento stav podržet, protože pro všechno, co tak nějak děláš, platí, "sky is the limit". Možnosti poznání jsou nekonečné a z toho důvodu seš vlastně pořád na začátku. **Ale máš ten plovák a vo to tady jde.** 

**Jo a ty knihy byly:** 

- Gábor Maté - Mýtus normálnosti
- Frank Forencich - Beautiful Practice

Vřele doporučuju a třeba i o nich něco napíšu 

