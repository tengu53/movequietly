---
title: "Důležité jsou správné instrukce"
author: "Edgar Walden"
date: "2022-09-19"
categories: [lifespan]
image: "solarpunk1.png"
filters:
   - lightbox
lightbox: auto
---

Někde jsem četl, že s rozvojem umělé inteligence bude stále důležitější umět tyto nástroje správně nastavit tak, aby vytvořily něco opravdu zajímavého. 

Bude prostě důležité dát umělé inteligenci takové instrukce, aby vytvořila něco, co nás nějakým způsobem osloví. 

No a tak jsem si to vyzkoušel. Podobně jako zbytek internetové populace jsem si v posledních dnech hrál s umělou inteligencí **Midjourney**. Ta umí při troše úsilí (teda než jsem vyčerpal free kredit...) vytvořit hodně zvláštní obrazy s poměrně chytlavou a neurčitě zklidňující atmosférou. No posuďte sami...

## Poustevník

Tady jsem začal, teda ne, začal jsem se zadáním *"morčata popíjející pivo"*, ale to mě nějak neuspokojilo. Docela pěkně mi vyšel až poustevník. Ty létající větvičky a kombinace klidu a dynamiky se mi tam moc líbí. Mimochodem Midjourney je také pěkný žrout času. Nechat spočítat obrázky, pak je vybírat, škálovat a dělat různé variace je nejen zábava, ale také pěkně návykové - sednete k tomu po obědě a najednou zjistíte, že je třeba půlnoc... 

> "an enlightened hermit in the mountains watching the end of the world and contemplating transcendence, stars shining"

![hermit](hermit.png)

## Krajina v pozdním létě 

Tady už si zadání nepamatuju, možná dohledám ve svém profilu v Midjourney. Cílem bylo zobrazit pozdně letní krajinu, stromy a hory. 

![Late summer](late_summer_2.png)

## Solarpunk city 

Tady jsem se pustil trochu do estetiky *solarpunku*. Myslel jsem, že výsledek bude víc jako kresby od *Mijazakiho* (Ghibli studio, znáte, že jo...), ale tohle mě taky příjemně překvapilo. Možná si s těmi obrázky ještě trochu pohraju. Pro větší experimenty to chce také placené členství. Za tu legraci by těch 10 USD měsíčně asi stálo. No taky by to chtělo daleko víc toho času.:-)

> "sipping tulsi tea at an outdoor seating area in a crowded café in an unnamed solarpunk town, parrots flitting around the street, street vendors offering colorful hi-tech clothing and snacks"

![Solarpunk city](solarpunk1.png)
