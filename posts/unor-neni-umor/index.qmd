---
title: "Co se v turbulentním březnu povedlo"
author: "Edgar Walden"
date: "2022-02-22"
categories: [doma, as time goes by]
image: "snezenky.jpg"
filters:
   - lightbox
lightbox: auto
---

"Únor na duši je úmor", napsal jednou někde někdo super nápaditý verš. A já vám něco řeknu, není to pravda. Únor je totiž ideální plánovací období. Jó plánování, to by mi šlo...

![Sněženky -  makro](snezenky.jpg)

Jak jsem psal o náročnější zimě na lontě, v únoru už tak nějak všechno směřuje do pozitivnějších vod. Prodlužování dnů začalo být více patrné snad už tak od půlky ledna a někdy od Hromnic už je to vidět hodně. Dny jsou delší, díky nezvykle teplému únoru nemusíme tolik topit, rostou sněženky, dá se už vyjít na zahradu i do krajiny.

> Dny jsou delší, loňský česnek ožil,  
> a na zahradě voní  
> psí lejno.  

Docela jsme (na naše poměry) pohnuli s dětským pokojem, který už má téměř hotovou první vrstvu omítek. Takže už zbývá jen dodělat vikýř, druhou vrstvu, podlahu a okno do schodiště. No je toho ještě docela dost, ale už se to pomalu začíná rýsovat, z čehož mám radost.

## Brambory a houby

No a také plánování zahrady. Rajčata nám předpěstuje babička, letos mám v plánu je nasadit trochu víc nařídko a víc se o rostliny starat. V plánu mám také brambory - hlavně proto, že jsme dostali od sousedů pytel brambor a co nespotřebujeme a vyklíčí, to půjde do země. Zkusím je v zemi i na slámě.

No a teď mě nějak chytly **houby**. Takže zkusím nasadit hlívu ústřičnou a časem třeba i shiitake. Jejich pěstování by nemělo být tak složité, chce to podle všeho jen trpělivost a dodržet technologický postup. No tak uvidíme.

## Kvas a mření

Tady mám pořád ještě rezervy. Jedna kvašená zelenina se nám povedla, ale druhá už ne. Teď se nám ale povedl kefír z tibetské houby - má velmi příjemnou chuť. Do podzimu budu proto spíš sbírat zkušenosti - na podzim bych pak chtěl nakysat hodně zelí na zimu a taky konečně to kimčchi. S chlebovým kvasem už mi to jde a upéct chleba už je pro mě rutina. Po nějaké době experimentů (nori vločky, česnek, ovesné vločky, medvědí česnek, mák atd.) jsem se vrátil k jednoduchým chlebům z žitné a špaldové mouky. Myslím, že je na čase začít dělat i nějaké další druhy, než jen moji obligátní "Moskvu".

## Na a zelenina

Tady už jen výčet:

- **Ředvičky** - s těmi mám dobré zkušenosti z loňska, kdy mi vyrostly v podstatě samovolně. Letos ale zkusím taky ředkev černou a daikony.
- **Rajčata** - jasně, klasika
- **Hrášek** - letos zkusím na větší rozloze
- **Křen** - letošní velká výzva, nevím, jestli na něj máme vhodnou půdu
- **Česnek** - už je v zemi, ale objevil jsem i několik rostlin z druhé generace. Asi se mi ěnco loni vysemenilo  - uvidíme, co z toho bude...
- **Fazole** - na pár míst je dám
- **Mrkev, petržel** - loni mi nevzešly, uvidíme, co letos
- **Cibule** - rád bych, snad vzejde...
