---
title: "První sníh - podobně jako loni"
author: "Edgar Walden"
date: "2022-11-18"
categories: [lifespan]
image: "zahrada-listopad.jpg"
filters:
   - lightbox
lightbox: auto
---

Napadl první sníh. No a mě jako každý rok udivilo, jak mírumilovně, klidně a příjemně to působí.

![Zahrada v listopadu](zahrada-listopad.jpg)

První sněžení mám moc rád, hodně mě uklidňuje, vždycky mám chuť jen dlouhé minuty stát a koukat se oknem ven. A taky to dělám. Zima pro mě začne být obtížnou tak někdy po Silvestru.

Sníh taky milosrdně zakryje různé nedodělky a další detaily, jejichž úprava na mě ještě čeká. A že je jich na zahradě spousta. 

Loni nám zahrada poprvé zapadla sněhem taky tak nějak k tomuhle datu. Pamatuju si to, protože D. má za chvilku narozeniny. Teplota je ale lehce nad nulou, těžký mokrý sníh asi dlouho nevydrží. Ani to teda nečekám a navíc potřebuju ještě zasázet česnek.